1311 ν

sit; omnis hora , omnis mensis , omnis annus : nihil
horum stat; antequam veniat , erit ‘; eum venerit,
non erit. illi ergo anni tui interni, anni tui qui non
mutantur, in generatione generationum erunt. Est qua:-
dam generatio generationum; in illa erunt anni tui.
Quae est ista? Est quaedam , et si bene agnoscamus,
in illa erimus, et anni Dei in nobis erunt. Quomodo
in nobis erant? Quomodo ipse Deus in nobis erit: η
unde dictum est, Ut sit Deus omnia in omnibus (l Lor.
xv, ‘28). Non enim aliud anni Dei, et aliud ipse : sed
anni Dei, :cternitas Dei est: mternitas, ipsa Dci sub-
stantia est, qua: nihil habet mutabile; ibi nihil est
prieteritum , quasi jam non sit; nihil est futurum,
quasi nondum sit. Non est ibi nisi , Est; non est ibi,
Fuit et erit; quia et quod fuit, jam non est; et quod
erit, nondum est : sed quidquid ibi est , nonnisi est.
Merito sic misit Deus famulum suum Moysen. Quie-
sivit enim nomen mittentis se; qmesivit , et audivit,
nec desertum est desiderium concupiscentia: bonaz.
Quaesivit autem, non quasi curiositate praesumendi,
sed necessitate ministrandi. Quid, inquit, dicam ﬁliis
Israel, si dixerint milii : Quis te misit ad nos? Et ille
indicans se creatura: Creatorem , Deum homini, im-
mortalem mortali, aelernum temporali : Ego , inquit,
sum qui sum. 'I‘u diceres, Ego sum. Quis? Gaius;
alius , Lucius; alius , Marcus. Aliudne diceres , nisi
nomen tuum diceres? lloc exspectabatur de' Deo.
- lloc enim erat quaesitum. Quid vocaris? A quo me
missum esse respondebo quaerentibus? Ego sum.
Quis? Qui sum. Hoc estnomen tuum? hoc est totum
quod vocaris? Esset tibi nomen ipsum esse, nisi quid-
quid est aliud, tibi comparatum, inveniretur non esse
- vere? lloc est nomen tuum : exprime hoc idem me-
ν lius. Vade , inquit, et die ﬁliis Israel .° Qui est, misit
me ad eos. Ego sum‘qui sum : qui est, misit me ad eos.
Magnum ecce Est, magnum Est! Ad hoc homo quid
est? Ad illud tam magnum Est, homo quid est, quid-
quid est? Quis apprehendat illud esse? quis ejus par-
ticeps ﬁat? quis’anhelet? quis aspiret? quis ibi se
esse posse praesumat? Noli desperare, humana fra—
gilitas. Ego sum, inquit, Deus Abraham, et Deus Isaae,
et Deus Iacob (Exod. tu, l5-l5). Audisti quid sim
apud me, audi et quid sim propter te. lla:e igitur
aeternitas vocavit nos , et erupit ex aeternitate Ver-
bum. Jam :eternitas. jam Verbum, et nondum tempus.
Quare nondum tempus? Quia. factum est et tempus.
Quomodo factum est et tempus? Omnia per ipsum
facta sunt, et sine ipso factum est nihil (Joan. ι, 5).
0 Verbum ante tempora , per quod facta sunt tem-
pora, natum et in tempore , cum sit vita aiterna, vo-
cans temporales, faciens aeternos! Hinc generatio ge~
nerationum. Generatio enim vadit, et generatio ve-
nit (Eecle. ι, 4). Et videtis generationes hominum
sieesse in terra , tanquam in arbore folia; sed in
arbore olivae, vel lauri, vel cujusque alterius qua:
toto tempore fronde vestita est. Sic tanquam folia
.genus humanum terra portat : plena est hominibus,
⁸ Sic Am. Er. et plures uss. At Lov., non erit. quidam
In, non erat. .
