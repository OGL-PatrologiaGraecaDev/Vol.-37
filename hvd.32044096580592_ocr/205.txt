1419
ἱ 420

non erant de illo ovili: istas universas oves, etde
Israelitis,ct de Gentibus, diabolus et ejus angeli
captit'averant. Expuiso itaque ab eis diaboli domina-
tu , in conspectu malignorum spirituum qui eas ca-
ptivavcrant, ut salvcntur et perﬁciantur in aeternum,
vos earum est in prophetia: Salvos fac nos , Domine
Deus noster, et congrega nos de Gentibus. Non sicut per
antichristum compleri existimant Judaei, sed per Chri-
stum Dominum nostrum venientem in nomine Patris,
Sui, diem ea: die, salutare ejus; de quo et hic dictum est,
Visita nos in salutari tua. Et dicet omnis populus : iste
populus prmdestinatorum de circumcisione et praepu-
tio, gens sancta , populus in adoptionem: Fiat, ﬁat.
,ΙΝ PSALMUM CVI
ENARBATIO.
1. Psalmus iste miserationes Dei commendat nobis,
probatas in nobis, et ideo expertis est dulcior. Et mi-
rum si potuerit suavis esse cuilibet, nisi illi qui id
quod in isto psalmo audit, in sc didicit. Non tamen
uni alicui vel duobus, sed pepulo Dei conscriptus est,
et ad se agnoscendum tanquam in speculo propositus.
Cujus titulus non nunc tracmndns est : est enim, Αι-
leluia, et bis Alleluia. Quod nobis cantare certo tem-
pore solemniter moris est, secundum Ecclesia: anti-
quam traditionem : neque enim et hoc sine sacra-
mento certis diebus cantamus. Alleluia certis quidem
diebus cantamus, sed onnii die cogitamus. Si enim
hoc verbo signiﬁcatur laus Dei, etsi non in ore carnis,
certe in ore cordis, Semper laus ejus in ore meo (Psal.
. χχχιιι, 2). Quod autem non semel , sed bis habet Al-
leluia titulus iste, non hujuspsalmi proprium est, sed
et alius superior sic habet. Et quantum apparet ex
ejus textu. cantatus est ille de popqu Israel; cantatur
autem iste de universa Ecclesia Dei din‘usa toto orbe
terrarum. Forte non immerito bis habet Alleluia :
propter quod clamamus et Abba, Pater. Cum aliud
nihil sit Abba , quam Pater ε, non tamen frustra dixit
Apostolus, In quo clamamus, Abba, Pater (Rom. vut,
15) : nisi quia unus quidem paries veniens ad lapi-
dem angularem, clamat, Abba; alius ex alio latere
clamat, Pater; in illo‘utique lapide angulari , qui est
pax nostra, qui fecit utraque unum (Ep/trs. ιι, 14, c20).
Videamus ergo hic quid admoneamur, et unde gratu-
lemur, et unde gemamus, et unde auxilium postuleo
mus; unde deserantur, unde nobis subveniatur; quid
simus per nos, quid per misericordiam Dei; quomodo
nostra superbia conteratur, ut illius gratia gloriﬁce-
tur. Unicuique hominum quod dicturus sum, si lieri
potest. occurrat in se. Loquor autem hominibus qui
, ambulant viam Dei, et constituti sunt in aliquo prove-
etu spirituali : unde si qui forte propter hoc minus me
intelligunt, inveniant ubi sint, et proliciendo ad intel-
lectum festinent. Non autem arbitror deserturum
Deum conatum nostrum, ut ad omnes perveniat quod
loquimur, sive expertos, sive inexpertos, ut experti
approbent, inexperti desiderent, ct omnibus suavis sit
disputatio mea : qua: primum Domino suavis crit, si
quonam ducitur.
