1635

vobis; saepe enim ct verba non latina dico, ut vos ἱιιε-
telligatis. In Scriptura autem non potuit hoc poni, quod
latinum non esset; et deficiente latinitate , positum
est proeo, quod non hoc Sonaret. Sic tamen intelligite
dici : Putas , pertransiit anima nostra aquam sine sue-
stuntia ? Et quare dicunt, Putas ? Quia magnitudo pe-
riculi vix facit credibile quod evasit. Magnam necem
pertulerunt, in magnis discriminibus fuerunt; omnino
sic pressi sunt, ut pene vivi consentirent, ιιι pene vivi
absorberentur : jam ergo evadentes, jam securi , sed
ipsius periculi magnitudinem recordantes, Putas,
inquiunt, pertransiit anima nostra aquam sine sub-
stantia ?
9. Quae est aqua sine substantia , nisi aqua pecca-
torum sine substantia? Pcccata enim non habent sub-
stantiam : inopiam habent, non substantiam; egesta-
tem habent, non substantiam. In ista aqua sine sub-
stantia , perdidit ille minor filius totam substantiam
suam. Nostis enim quia minor filius peregrinatus est,
et dixit patri : Da mihi portionem substantia: qum me con-
tingit. Quid tibi vis? Melius apud patrem servatur;
tua est : dilapidare illam vis; proficisci vis longius.
Da mihi; sed da mihi. Dedit illi. Profectus in regio-
nem longinquam viVens prodige cum meretricibus,
perdidit totam substantiam : egens remansit, porcos
pavit ; in egestate sua patris divitias recordatur (an.
xv , 12-17). Nisi eum egestas pulsasset , illam satie-
tatem non desideraret. Considerent ergo ninnes pec-
cata sua, videant si habent substantiam ipsa peccata.
Propter quid irritavit Deum peccator (Paul. tx , 15) ?
Si non vides peccatum tutun antequam facias, vel jam
cum fecisti considera. Dulcedo hujus saeculi ad tem-
pus fauces indulcat; in magnam amaritudinem postea
convertetur. Ecce peccasti, et lucrum fecisti : quid
est , quod fecisti lucrum ?_Ut lucrum faceres , Deum
offendisti , ut augeres pecuniam , fides deminuta est ,
et aurum crevit. Quid perdidisti, et quid acquisisti?
Quod acquisisti, aurum vocatur, quod perdidisti, fides
vocatur: compara fidem auro; si venalis esset in nun-
dinis fides, haberet pretium ? Lucra tua cogitas, dam-
na tua non cogitas? De arca gaudes, de corde non plan-
gis? Abundat nescio quid in arca tua ; sed vide quid
imminutum sit in corde tuo. Cum aperueris arcam ,
invenies solidos qui non erant : bene , qpia gaudes
esse ibi quod ibi non erat. Attende arcam cordis; erat
ibi fides , et non est. Si hac gaudes , quare hac non
plangis? Plus perdidisti quam acquisisti. Vis videre
quid perdideris? Nec naufragio tibi posset auferri. Nam
aliquando perdunt omnia in mari, nudi exeunt. Multi
naufragaverunt cum Paulo (Act. xxvn, Μ) : amatores
hujus saeculi passi sunt naufragium , ct nudi onmes
exierunt; illi et quod foris habebant amiserunt, et do-
mum cordis sui invenerunt inanem :Paulus autem in
corde ferebat patrimonium fidei suae; nullis fluctibus,
nullis tempestatibus potuit auferri; nudus exiit, et di-
ves exiit. Tales divitias quazrere debemus. Sed non eas
video, dicis mihi. Stulta anima, non eas vides oculis
carnis tua: ; habeto oculum cordis , ct vides eas. Sed
non vides fidem. Quare illam vides in altero? Quare
clamas quando tibi frangitur, si non eam vides? Fran-
