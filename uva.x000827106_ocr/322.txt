1649

poralibus, incolumitate suorum gaudere, nitore bono-
rum ﬂorere eos qui non solum Deum non colunt , sed
et omnibus hominibus adversantur; attendentes eos,
nutant, et dicunt apud se quod aperte scriptum est in
quodam psalmo : Quomodo scivit Deus, et si est scientia
in Altissimo .9 Ecce ipsi peccatores et abundantes in ste-
culo obtinuerunt diuitias. Et sequitur : Numquid vane
iustiﬁcari cor meum, et lavi in innocentibus manus meas?
Numquid forte vanus fui, qui volui juste vivere, et in-
nocenter inter homines conversari, quando scio eos
qui nolunt servare innocentiam, habere tantam feli-
citatem, et insultare justis per iniquitatem ⁸ felices?
2. Sed quis illud dixit ibi in psalmo? Cujus nondum
erat rectum cor. Sic enim C(Bpil iste psalmus de quo
modo testimonium dedimus, non iste quem conside-
randum et tractandum modo suscepimus, sed ubi di-
ctum est, ι Quomodo scivit Deus, et si est scientia
in Altissimo? Ecce ipsi peccatores et abundantes in
smculo obtinuerunt divitias. Numquid vane justiﬁcavi
cor meum, et lavi in innocentibus manus meas? ι ille
ergo psalmus, ubi videtis quia periclitatur anima, ubi
videtis quia nutant pedes, sic coepit: Quam bonus
Deus Israel rectis corde! Mei autem, inquit, pene com-
moti sunt pedes, paulo minus e/fusi sunt gressus mei.
Quare? Quia celavi in peccatoribus, pacem peccatorum
intuens (Psal. vatt, 1-15). Inde ergo dixit commotos
pedes suos et pene ell‘usos gressus, lapsu ad ruinam a
Deo, quia intuitus est et inspexit felicitatem peccato-
rum , et Vidit eos habere pacem, se autem laborem.
Narravit autem hoc cum jam evasisset, cum jam cor-
recto corde Deo inhaesisset, narravit praeterita peri-
cula sua. Ergo, Bonus Deus Israel: sed quibus? Re-
ctis corde. Qui sunt recti corde? Qui non reprehen-
dunt Deum. Qui sunt recti corde? Qui voluntatem
suam ad voluntatem Dei dirigunt; non voluntatem
Dei ad voluntatem suam curvare conantur. Breve
praeceptum est, ut homo dirigat cor suum. Vis habere
rectum cor? Tu fac quod vult Deus; nuli Deum velle
facere quod vis tu. Pravicordes ergo sunt, id est, qui
rectum eor non habent, qui sedent et disputant quo-
modo debuit facere Dens; non laudando quod fecit,
sed reprehendendo. Corrigere illum volunt : parum
est quia corrigi ab eo nolunt; et dicunt, Non debuit
Deus facere pauperes, sed soli divites esse debuerunt;
et ipsi soli viverent. thuid factus est pauper? ut-.
quid vivit? Reprehendit Deum pauperum’. Quanto
melius esset pauper Dei, et dives esset de Deo; hoc
est, sequeretur voluntatem Dei , et videret pauperta-
tem suam temporalem esse, et transituram, divitias
autem sibi spirituales ita venturas, ut nullo pacto
possent prmterire; et haberet in divitiis cordis tidem,
si ei non contingit aurum habere in arca? Quia si au-
rum haberet in arca, iurem timeret, et aurum de
arca etiam nolens perderet; ﬁdem autem de corde
non perderet, si ipse illam inde non expelleret. Cito
autem responderi potest, charissimi. Fecit Deus pau-
ι Am. et uss, iniquitates.
ο Plerique 3133.: reprehendit Deum pauper. Fossatensis.
in paupere.
