1947

εει, conﬁteris ei de rebus terrenis, conﬁteris ei de
rebus coelestibus. Et quia ipse fecit omnia, et melius
illo non est aliquid, quidquid fecit, intra (a) illum
est ; et quidquid in his tibi placet, minus est quam ipse.
Non ergo ita tibi placeat quod fecit , ut recedas ab eo
qui fecit; sed si amas quod fecit , multo magis eum
qui fecit. Si pulchra sunt qua: fecit, quanto pulchrior
est qui fecit? Confessio ejus in terra et caelo.
l6. Et exaltabit cornu papuli sui. Ecce quod pro-
phetabant Aggzeus et Zacharias. Modo cornu populi
ipsius humile est in trituris, in tribulationibus, in ten-
tationibus , in tunsione pectorum : quando exaltabit
cornu pepuli sui? Quando venerit ipse Dominus , et
ortus fuerit sol noster: non iste qui oculis videtur, et
oritur super bonos et malos ( Matth. γ, 45); sed de
quo dicitur, Vobis qui timetis Deum , orietur sol justi-
tia: , et sanitas in pennis ejus ( Malach. ιν , 2) ; ει de
quo dicturi sunt superbi et impii , Justitia: lumen non
luxit nobis , et sol non est ortus nobis ( Sap. v, 6).
Ipsa erit aestas nostra. Modo fructus per hibernum in
radice non apparent; altcndis quasi aridas arbores
per hiemem. Qui non novit videre, aridam putat vi-
tem : et forte juxta est quae vere aruit; similes sunt
ambae per hiemem : illa vivit , illa mortua est; sed
illius vita ct illius mors in abscondito est : aestas pro-
cedit, vita illius clariﬁcalur, mors illius manifestatur;
procedit honor foliorum, fecunditas fructuum ; vesti-
tur vitis in facie , ex eo quod habet in radice. Ergo
modo, fratres, tales sumus, quales sunt alii homines :
quomodo nascuntur, manducant , bibunt , vestiuntur,
transigunt vitam istam; sic et sancti. Aliquando
ipsa res decipit homines, et dicunt : Ecce quia coepit
esse christianus , numquid non ci dolet caput?aut
quia christianus est , quid habet plus a me? Ο vitis
arida, altendis juxta te vitem nudam in hiberno, sed
non aridam. [Estas veniet ¹, veniet Dominus , honor
noster, qui latebat in radice; et tunc exaltabit cornu
populi sui , post captivitatem in qua mortaliter vivi-
mus. Unde dicit Apostolus : Nolite ante tempus quid-
quam judicare , donec veniat Dominus , et illuminabit
abscondita tenebrarum; et tunc laus erit unicuique a Deo
( ι Cor. ιν, 5). Sed dicis mihi : Ubi est radix mea ?
ubi est fructus meus? Si credis , nosti ubi. est radix
tua. lbi est enim, ubi est ﬁdes tua, ubi spes est etcha-
ritas tua. Audi Apostolum : Mortui enim estis. Quasi
per hiemem mortui apparebant; audi quia vivunt : Et
vita vestra abscondita est cum Christo in Deo. Ecce ubi
habes radicem. Quando ergo honore ornaberis?
quando lecundaberis fructu? Audi illum sequentem :
Cum Christus apparuerit, vita vestra, tunc et vos appa-
rebitis cum ipso in gloria ( Coloss. ιιι, 5, Δ). Et exal-
tabit cornu populi sui.
17. Hymnus omnibus sanctis ejus. Hymnus scitis
quid est? Cantus est cum laude Dei. Si laudas Deum,
et non cantas, non dicis hymnum : si cantas, et non
laudas Deum , non dicis hymnum : si laudas aliud
f sic uss. At add, sed non aridam per wstatis vim. Et ve-
niet Dominus, ειε.
(α) Forte , infra.
