1119

non erant de illo ovili: istas universas oves, et de
““ lsraelitis, et de Gentibus, diabolus et ejus angeli
captivaverant. Expulso itaque ab eis diaboli domina-
tu , in conspectu malignorum spirituum qui eas ca-
ptivaverant, ut salventur et perﬁciantur in reternum,
vox earum est in prophetia: Salvos fac nos , Domine
Deus noster, et congrege nos de Gentibus. Non sicut per
antichristum compleri existimant Judaei, sed per Chri-
stum Dominum nostrum venientem in nomine Patris
- sui, diem ea: die, salutare ejus; de quo et hic dictum est,
Visita nos in salutari tuo. Et dicet omnis populus : iste
populus praedestinatorum de circumcisione et praepu-
tio, gens sancta , populus in adoptionem: Fiat, ﬁat.
IN PSALMUM CVI
ENA “RATIO.
1. Psalmus iste miserationes Dei commendat nobis,
probatas in nobis, et ideo expertis est dulcior. Et mi-
rum si potuerit suavis esse cuilibet, nisi illi qui id
quod in isto psalmo audit, in se didicit. Non tamen
uni alicui vel duobus, sed pepulo Dei conscriptus est,
et ad se agnoscendum tanquam in speculo propositus.
Cujus titulus non nunc tractandus est : est enim, Al-
leluia, et bis Alleluia. Quod nobis cantare certo tem-
pore solemniter moris est, secundum Ecclesia: anti-
quam traditionem : neque enim et hoc sine sacra-
mento certis diebus cantamus. Alleluia certis quidem
diebus cantamus, sed omni die cogitamus. Si enim
hoc verbo signiﬁcatur laus Dei, etsi non in ore carnis,
certe in ore cordis, Semper laus ejus in ore meo (Psal.
χχχιιι, 2). Quod autem non semel, sed bis habet Al-
leluia titulus iste, non hujus psalmi proprium est, sed
et alius superior sic habet. ljlt quantum apparet ex
ejus textu. cantatus est ille de populo Israel; conlatur
autem iste de universa Ecclesia Dei dill'usa toto orbe
terrarum. Forte non immerito bis habet Alleluia .'
propter quod clamamus et Abba, Pater. Cum aliud
nihil sit Abba , quam Pater : non tamen frustra dixit
Apostolus, In quo clamamus, Abba, Pater (Hom. VIII,
15) : nisi quia unus quidem paries veniens ad lapi-
dem angularem, clamat, Abba; alius ex alio latere
clamat, Pater; in illo utique lapide angulari , qui cst
pax nostra, qui fecit utraque unum (Ep/trs. ll, H, ‘30).
Videamus ergo hic quid admoneamur, et unde gratu-
lemur, et unde gemamus, et unde auxilium postule-
mus; unde deserantur, unde nobis subveniatur; quid
simus per nos, quid per misericordiam Dei; quomodo
' nostra superbia conteratur, ut illius gratia glorilicc-
tur. Unicuique hominum quod dicturus sum, si lieri
potest, occurrat in se. Loquor autem hominibus qui
ambulant viam Dei, et constituti sunt in aliquo prove-
ι ctu spirituali : unde si qui forte propter hoc minus me
’ intelligunt, inveniant ubi sint, et proliciendo ad intel-
lectum festinent. Non autem arbitror deserturum
Deum conatum nostrum, ut ad omnes perveniat quod
loquimur, sive expertos, sive inexpertos, ut experti
approbent, inexperti desiderent, et omnibus suavis sit
disputatio mea : quae primum Domino suavis erit, si
quonam ducitur.
