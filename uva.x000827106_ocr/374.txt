1753

plebs; hanc invitat, et hanc dimittit. Et nunc jam
certe occidisti Christum, o domus Iacob; jam occi-
disti Christum, jam caput ante crucem agitasti, jam
pendentem irrisisti, jam dixisti : Si ﬁlius Dei est, de-
scendat'de cruce. Jam rogavit medicus pro phreneticis :
Pater, ignosce illis, quia nesciunt quid faciunt (Matth.
xxvu, 59-43; et Luc. mu, 54, 55). Certe jam fecisti
ista omnia, et nunc crede in eum quem occidisti, bibe
sanguinem quem fudisti. Et nunc tu domus Jacob,
testimonio Isaiae esponere‘ cupio quod hic dixit,
Quoniam judicavit Dominus plebem suam, et in servis
suis advocabitur. Judicasse enim intelligitur plebem
suam, separando in ipsa plebe sua bonos a malis, li—
deles ab infidelibus, Apostolos a Judazis mendacibus.
Hoc significavit, ut dicere coeperam , per Prophetam
dicens : Jam post illa mala omnia tua, ο tu domus Ja-
cob, venite, ambulemus in luce Domini. Quare vobis
dico, Venite, ambulemus in luce Domini? Ne rema-
nendo in Judaismo, non perveniatis ad Christum.
Quare enim? Non semper ibi prophetatus est Christus?
Sed nunc dimisit plebem suam , domum Israel. Veni'
domus Jacob, quia dimisit plebem suam domum Ja-
cob; veni domus lsrael, quia dimisit plebem suam
domum Israel. Quae venit, et qua: dimissa est, nisi
quia hoc est judicium, ut qui non vident, videant; et
qui vident, eieci ﬁant? Judicavit ergo Dominus plebem
suam. Separavit ergo, et non ibi inveniet quos in rc-
gnum suum restituat? Plane inveniet: Et in servis
suis advocabitur. Non repulit, ait Apostolus, plebem
suam, quam prtesciuit. Et unde probat? Nam et ego
Israelita sum (Rom. x1, ‘l, 2). Ergo Judicavit Dominus
plebem suam, separando bonos a malis : hoc est, Et in
servis suis advocabitur. A quibus? A Gentibus. Quantae
enim gentes credendo venerunt! quanti fundi, quanta
loca deserta modo veniunt! Veniunt inde nescio
quanti, credere volunt, dicimus eis : Quid vultis?
Respondent : Nosse gloriam Dei. Credite, fratres, mi-
rari nos et gaudere ad talem vocem rusticanorum.
Veniunt nescio unde, excitati a nescio quo : quid di-
cam, a nescio quo? Imo scio a quo; quia, Nemo venit,
inquit, ad me, nisi quem Pater attraxerit. Veniunt
subito de silva , de deserto, de remotissimis et ar-
duis montibus ad Ecclesiam, et hancvocem habent
plerique et pene omnes eorum, ut videamus vere in-
tus docentem Deum : impletur Scriptura prOphetica
qua dictum est, Erunt omnes docibiles Deo (Isai. LIV,
15; Joan. vt, M, 45). Quid desideratis, dicimus illis?
Et illi : Videre gloriam Dei. Omnes enim peccaverunt,
et egent gloria Dei (Rom. ιιι, 95). Credunt, consecrau-
tur, clericos sibi ordinari exigunt. Nonne impletur,
Et in servis suis advocabitur ?
25. [vers. 15-17.] Denique post istam totam dispo-
sitionem et dispensationem, convertit se Spiritus Dei
ad exprobranda et irridenda idola, quae jam irriden-
tur a cultoribus suis : ldola Gentium argentum et au-
rum. Ista omnia Deo faciente, qui in caelo et in terra
omnia quaecumque voluit fecit, qui judicavit plebem
ι Sic Mss. At Edd., testimonium ea; te exponere.
’ sic Mss. At Edd. hoc et proximo loco, venit.
