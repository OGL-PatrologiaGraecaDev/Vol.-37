
video quod jam ﬁt, rursusque oculis ﬁdei vobiscum
spero quod futurum est. Quid ergo factum est? quid
ﬁt? quid futurum est? Christus passus est, mortuus
est, resurrexit tertia die , ascendit in caelum , ut no-
vimus, quadragesimo die , sedet ad dexteram Patris:
hoc jam factum est , hoc non vidimus, sed credimus.
Quid nunc ﬁt? Dominatnr in medio inimicorum suo-
rum , emissa virga virtutis ejus ex Sion; ﬁt hoc, id
agitur. Formam servi ¹ et praesentem tunc viderunt
servi, et absentem nunc credunt servi. Hoc credimus
de forma servi, quod possumus capere , dum adhuc
Sumus servi. Hoc est enim illud lac parvulorum, quod
temperavit, panem trajiciens per carnem. Nam panis
ille Angelorum, in principio erat Verbum z ut tamen
panem Angelorum manducaret homo (Psal. Lxxvn,
525) , Creator Angelorum factus est homo. lta nobis
Verbum incarnatum factum est receptibile : quod re-
cipere non valeremus , si Filius aequalis Deo non se
exinaniret formatn servi accipiens, in similitudine ho-
minum factus , et habitu inventus ut homo (Philipp.
ιι, 6 et 7). Ut ergo utcumque capere possemus eum
qui non posset capi a mortalibus , mortalis factus est
immortalis; ut peracta sua morte faceret immortales,
et aliquid daret inspiciendum, aliquid credendum,
aliquid post videndum. lnSpiciendam dedit formam
servi praesentibus , non solum oculis videndam , sed
etiam manibus pertractandam. Cum eadem forma
ascendit in caelum , credere nobis jussit quod illis vi-
dere concessit. Sed et nos habemus quod videamus:
illi enim viderunt virgam emissam ex Sion, nos vide-
mus dominari in medio inimicorum suorum. Hoc to-
tum, fratres , pertinet ad dispensationem formae ser-
vilis , qua: tolerabiliter capitur a servis , et amatur a
futuris liberis. Veritas enim incommutabilis quod est
Verbum Dei , Deus apud Deum , per quem facta sunt
omnia, in se manens innovat omnia (Sap. vn, 27).
Hane ut videamus , magna et perfecta cordis mundi-
tia necessaria est, qua: ﬁt per ﬁdem. Demonstrata enim
forma servi, dilata ' est ad demonstrandam formam
Dei. ldcm quippe in forma servi loquens servis ait:
‹ Qui diligit me , mandata mea custodit : et qui dili-
git me , diligetur a Patre meo ; et ego diligam eum,
et ostendam meipsum illi ι (Joan. xw , 2|). Videnti-
bus se promisit demonstraturum se. Quid videbant?
quid promittebat? Videbant formam servi , promitte-
bat formam Dei. Ostendam, inquit, nteipsum illi. Ipsa
est claritas ad quam perducitur regnum quod modo
transitu saeculi hujus colligitur : ducitur enim ad
quamdam visionem ineﬁ'abilem, quam non merebun-
tur impii. Cmterum forma servi cum hic esset, visa
est ab impiis : viderunt eam qui crediderunt, vide-
runt et qui occiderunt. Ne aliquid magnum putes vi-
deri formam illam, viderunt amici, viderunt inimici;
et quidam videntes interfecerunt , quidam non vi-
dentes crediderunt. lianc ergo formam servi , quam
hic jam in humilitate viderunt et pii et impii , vide-
ι sic uss. At Edd., id agitur in forma servi : et praesen-
tem, etc.
ἴω. Lugd. Ven. et Lov., dilatata. at.
