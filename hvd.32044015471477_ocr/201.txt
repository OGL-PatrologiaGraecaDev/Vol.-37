1415

signiﬁcatur per id quod continet, id quod continetur,
sicut dicimus malam domum, in qua mali habitant,
et bonam in qua boni? lpsi namque interﬁciebant
animas suas immolando ﬁlios suos, et el'fundendo san-
guinem parvulorum a consensione illius sceleris alie-
norum : unde dictum est, E/fuderunt sanguinem inno-
centem. Ergo, Interfccta est terra in sanguinibus, et
contaminata est in operibus eorum, cum ipsi interfecti
suntin anima, ct contaminati in cperibus suis. Et
fornicati sunt in adinventionibus suis. Has dicit adin-
ventiones, quas Graeci ἐπιτηδεύματα appellant: nam
hoc verbum est in codicibus graecis et hoc loco, et
superius, ubi dictum est, Irritaverunt eum in adiuven-
tionibus suis ; cum et illic et hic eas dicat adinventio-
nes, in quibus alios imitati sunt. Non itaque sic dictas
arbitremur adinventiones, quasi ab ipsis institutas,
nullo in aliis prmcedente quod imitarentur exemplo.
Unde alii interpretes nostri, non adinventiones, sed
studia ; alii vero affectiones, vel aﬁectationes, alii vo-
luptates dicere maluerunt : et iidem ipsi qui dixerunt
adinventiones, alio loco studia posuerunt. Hoc com-
memorare volui, ne quaestionem faceret nomen adin-
ventionis in ea re, quam non a seipsis excogitave-
runt, sed alios imitati sunt.
52. [vers. 40, 45.] Et iratus est furore Dominus in
populum suum. Noluerunt quidam interpretes nostri
iram ponere, in eo quod grmcus habet τυμὸςε sed
quidam posuerunt mentem; quidam vero indignatio-
nem, quidam animum interpretati sunt. Quodlibet
autem horum dicatur, perturbatio non cadit in Deum;
sed de consuetudine translatum, potentia vindicandi
hoc nomen accepit.
55. ι Et abominatus est hzereditatem suam. Et
tradidit eos in manus Gentium, et dominati sunt eo-
rum qui oderant eos : et tribulaverunt eos inimici
eorum, et bumiliati sunt sub manibus eorum. ι Quan-
do eos ha‘reditatem Dei vocavit, manifestum est quod
non ad perditionem, sed ad disciplinam eos abomi-
natus est, et tradidit in manus inimicorum. Denique
sequitur : Swpe liberavit eos.
54. Ipsi autem exacerbaverunt eum in consilio suo.
Hoc est quod superius ait, Non sustinuerunt consi-
lium ejus. Perniciosum autem est consilium hominis
ipsi homini, quo ea quaerit quae sua sunt, non quae
Dei sunt (Philipp. ιι, 2l). ln cujus hrereditate, quod
ipse nobis est, cum ad fruendum se prmbere digna-
tur, nullas patiemur cum sanctis societatis angustias,
dilectione rei nostrae quasi privatae. Gloriosissima
quippe illa civitas adepta promissam hcereditatem, in
qua nullus morietur, nullus orietur, non habebit ci-
ves qui singuli gaudeant suis rebus, quia Deus erit
omnia in omnibus (Ι Cor. xv, 28). Cujus societatem
quisquis in hac peregrinatione ﬁdeliter et ﬁagranter
desideraverit, assuescit privatis praeferre communia,
non sua quaerendo, sed quae Jesu Christi : ne sibi
sapiens et sibi consulens, exacerbet Deum consilio
suo; sed sperans quod non videt, non festinet de bis
qua: videntur ﬁeri beatus, atque illud aeternum quod
non videtur patienter exspectans, ejus in promissio-
¹ sic uss. At Edd., agnita agit, ita et prwsentia facit.
