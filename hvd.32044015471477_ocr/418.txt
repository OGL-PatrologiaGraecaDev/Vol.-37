1849
, ,ξδ’-υ.

natus homo, ex hominibus vivens , de Adam, Adam
vivens; omnis ita vivens iustiﬁcari forte potest coram
se, non coram te. Quomodo, coram se? Sibi placens,
tibi displicens: coram te autem non justiﬁcabitur om-
nis virens. Noli ergo mecum intrare in judicium, Do-
mine, Deus meus. Quantumlibet rectus mihi videar,
producis tu de thesauro tuo regulam, coaptas me ad
eam, et pravus invenior. Ne intres in judicium cum
servo tuo. Bene, cum servo tuo. indignum esttibi cum
servo tuo intrare in judicium, nec quidem cum amico
tuo: quia, Vobis dico amicis meis (Luc. κυνί), non
diceres, nisi ex servis amicos tu ipse fecisses. Tu
licet dicas amicum, ego conﬁteor servum: miseri-
cordia indigeo, fugitivus redeo. pacem quaero; non
sum dignus vocari ﬁlius tuus (Id. xv, 21), Ne intres
in judicium cum servo tuo; quoniam non justiﬁcabitur
in conspectu tuo omnis vivens. Ante mortem ne laudes
hominem quemquam (Eccli. x1, '50) : omnino omnis
vivens. Quid ipsi arietes, quid ipsi Apostoli, de quo-
rum prole dicitur : A/ferte Domino ﬁlios arietum
(Psal. xxvm, l)? Ex his Paulus est, qui dicit non se
esse perfectum : Non quia jam acceperim, inquit, aut
jam perfectus sim (Philipp. ιιι, 12). Denique, fratres,
ut cito agnoscatis, ipsi didicerunt orare quod ora-
mus, ipsis data est regula postulandi, a lurisperito
caelesti : Sic orate, inquit. Et cum quaedam praemi-
sisset, posuit et hoc ut dicerent arietes nostri, duces
ovium , et praecipua membra Pastoris et congregato-
ris ¹ unius gregis; ipsi didicerunt dicere: Dimitte
nobis debita nostra, sicutet nos dimittimus debitoribus
nostris (Matth. v1, 9, 12). Non dixerunt, Gratias tibi,
qui dimisisti nobis debita nostra, sicut et nos dimit-
timus debitoribus nostris; sed, Dimitte, sicut dimitti-
mus. Orabant autem utique jam ﬁdeles , utique jam
Apostoli: nam ista oratio dominica magis ﬁdelibus
datur. Si debita illa tantummodo dicerentur quae per
Baptismum dimittuntur, catechumenis congrueretma—
gis orare, Dimitte nobis debita nostra. Dicant ergo
Apostoli, dicant, Dimitte nobis debita nostra, sicut et
nos dimittimus debitoribus nostris. Et cum eis dictum
fuerit, Quare hoc dicitis? qua: debita vestra? Re-
spondeant, Quoniam non justiﬁcabilur in conspectu tuo
omnis vivens.
7. [vers. 5.] Quoniam persecutus est inimicus animam
meam, humiliavit in terra vitam meam. Vide nos, vide
caput nostrum pro nobis: Quoniam persecutus est
inimicus animam meam. Persecutus est plane et dia-
bolus animam Christi, et Iudas animam magistri : et
nunc ad persecutionem corporis Christi idem diabo-
lus manet; ludas autem Judm succedit. Non ergo
deest de quo dicat et corpus , Quoniam persecutus est
inimicus animant meam, humiliavit in terra vitam
meam. Humiliavit, inquit, in terra vitam meam. Alio
loco dicitur: Curvaverunt anim‘am meam (Psal. va, 7).
Quid enim nobiscum agit, quisquis persequitur , nisi
ut relicta spe caelesti terram sapiamus, persecutori
cedentes terrena diligamus? Et illi quidem, quantum
in ipsis est, hoc agunt : nobis autem hoc non coutin-
⁸ Am. et plerique Mss. congregatores.
