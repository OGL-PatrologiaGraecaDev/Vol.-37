1ιῖ5
1 126

de fastidio morituros : Et appropinquaverunr, inquit,
usque ad portas mortis. Quid ergo restat? Ut quod te
delectat verbum Dei, non tibi tribuas, neque hinc
aliqua inﬂeris arrogantia, et avidus cibi, in eos qui
fastidio periclitantur superbe insilias. lntellige etiam
tibi praestitum esse hoc, non a te tibi esse. Quid enim
habes quod non accepisti (l Cor.tv, 7)? Hoc ergo in-
telligens, et hoc vitio atque languore periclitans, fac
quod sequitur : Et exclamaverunt ad Dominum, cum
tribularentur, et de necessitatibus eorum liberavit eos.
Et quia languor erat non delectari : Misit uerbum suum,
et sanavit eos. Vide quid mali habeat fastidium ; vide
unde liberat ille , ad quem clamat fastidiens. Misit
verbum suum, et sanavit eos : et eripuit eos. Unde? Non
de errore, non de fame, non de difﬁcultate vincendi
peccata, sed de corruptela eorum. Quaedam corruptela
mentis est, fastidire quod dulce est. Ergo et de hoc
beneﬁcio, sicut de etcteris superioribus, Conﬁteantur
Domino miserationes ejus, et mirabilia ejus ﬁliis Itami-
num. Et sacriﬁcent sacriﬁcium laudis. Jam enim ut
laudetur, suavis est Dominus. Et enuntiem opera ejus
in exsultatione : nou cum taedio, non cum mrore,
non cum anxietate, non cum fastidio, sed in exsulta-
tione:
12. [vers. 25-3L] Quarta illa restat, in qua omnes
periclitamur. Omnes enim in navi sumus : alii ope-
rantur, alii portantur; simul tamen omnes et in tem-
pestate periclitantur, et in portu salvantur. Post haec
enim omnia sequitur, Qui descendunt mare in navibus,
facientes Operationem in aquis multis : id est, in popu-
lis multis. Aquas enim saepe pro populis poni, testis
est Apocalypsis Joannis, ubi interrogans Joannes
quid illa: aquae essent, responsum est ei, Papuli sunt
(Apoc. xvu, 15). Qui ergo faciunt operationem in
aquis multis, ipsi viderunt opera Domini, et mirabilia
ejus in profundo. Quid enim profundius cordibus hue
manis? Inde plerumque venti erumpunt, tempestates
seditionum, et dissensionum navem perturbant. Et
quid agitur in his? Volens Deus ut ad eum clamarent
et bi qui gubernant, et hi qui portantur, Dixit, et
stetit spiritus procellae. Quid est, stetit? Permansit,
perduravit: adhuc turbat, diu jactat, szevit, et non
transit. Dixit enim, et stetit spiritus procellae. Et quid
egit iste spiritus procellae? Et exaltati sunt ﬂuctus ejus.
Ascendunt usque ad caelos, audiendo : descendunt usque
in abyssos, timendo. Ascendunt usque in stelas, descen-
dunt usque in abyssos : foris pugnae, intus timores.
Anima eorum in malis tabescebat. Turbati sunt, et moti
sunt, sicut ebrius. Qui sedent ad gubernacula, et qui
ﬁdeliter navem amant, sentiunt quod dico : Turbati
sunt, et moti suntsicut ebrius. Certe quando loquuntur,
quando legunt, quando tractant, sapientes apparent:
vtes tempestate! Et omnis, inquit, sapientia eorum
absorpta est. Aliquando deﬁciunt omnia humana con-
silia i quacumque se quisque converterit, ﬂuctus
fremunt, tempestas smvit, brachia deﬁciunt; quo pro-
ra itnpingatur, cui ﬁuctui latus nudetur, quo navis
impulsa dimittatur, a quibus saxis ne pereat refrene-
tur, omnino a rectoribus non videtur. Et quid restat,
